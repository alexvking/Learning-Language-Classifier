Abigail||Wielebny oznajmił wiernym, że Abigail rzuciła klątwę Upiornego Psa. Czarownica została osaczona przez rozwścieczony tłum. Uznałem, że wiedźma nie zasługuje na śmierć i ochroniłem ją przed linczem. Abigail na zawsze opuściła Podgrodzie.
Abigail||Wielebny oznajmił wiernym, że Abigail rzuciła klątwę Upiornego Psa. Czarownica została osaczona przez rozwścieczony tłum. Uznałem, że nie będę wtrącał się w porachunki i ciemne sprawki Podgrodzia. Zaraz po moim odejściu Abigail została spalona na stosie.
Abigail||W wiosce na Podgrodziu mieszka wiedźma o imieniu Abigail. Chociaż wszyscy mieszkańcy kupują u niej zioła i eliksiry, czarownica nie cieszy się powszechną sympatią.
Abigail||W wiosce Odmęty ponownie spotkałem Abigail. Wiedźma nadal handluje ziołami i eliksirami.
Adam||Adam, młody poeta zakochany w Alinie, został oskarżony o zabójstwo Celiny. Aresztowano go i młodzieniec oczekuje na sprawiedliwy proces.
Adda||Królewna Adda urodziła się z kazirodczego związku jako potwór, strzyga. To skutek klątwy, którą pod wpływem zazdrości rzucił dworzanin zakochany w matce Addy. Przez kilka lat strzyga grasowała w Starej Wyzimie, mordując i pożerając ludzi. Nikt nie był w stanie zabić potwora ani zdjąć klątwy - dokonał tego dopiero Geralt z Rivii. Adda nie odzyskała jednak w pełni osobowości zwykłej dziewczyny i cały czas istnieje niebezpieczeństwo, że zły czar znowu obejmie władanie nad królewną. Z tego powodu Adda nosi amulety i wciąż odprawiane są rytuały, które mają zapobiec przemianie w strzygę.
Adda||Na przyjęciu u Leuvaardena miałem okazję poznać królewnę Addę. Przed laty zdjąłem z niej klątwę strzygi, a królewna wyrosła na ładną, chociaż nieco dziką i rozkapryszoną pannicę.
Adda||Okazało się, że Adda stała za fałszerstwami królewskich pieczęci i chaosem w Wyzimie Handlowej. Królewna współpracowała z Salamandrą, ale wydaje się, że ten sojusz ją przerósł. Dzięki interwencji Triss zdołałem się z trudem wymknąć ze szponów Addy.
Adda||Przekleństwo strzygi powróciło i Adda znów zamieniła się w potwora. Tym razem musiałem ją zabić.
Adda||Przekleństwo strzygi powróciło i Adda znów zamieniła się w potwora. I tym razem zdołałem ją odczarować.
Alvin||Chłopiec o imieniu Alvin cudem uszedł z życiem po ataku barghestów, w czasie którego zginęła jego przybrana matka. Na skutek szoku zaczął wieszczyć i wygłosił przepowiednię Itliny. Sądzę, że Alvin jest Źródłem - posiada zdolności magiczne, nad którymi nie panuje.
Alvin||Alvin trafił pod opiekę Abigail, a wiedźma przekazała chłopca Wielebnemu. Kapłan wydał sierotę zbirom z Salamandry, którzy żądali, aby mieszkańcy Podgrodzia oddawali im dzieci. Zabiłem bandytów i uwolniłem Alvina.
Alvin||Ponownie spotkałem Alvina, tym razem w Wyzimie. Triss i Shani chciały zaopiekować się malcem. Po namyśle oddałem go pod opiekę Triss.
Alvin||Ponownie spotkałem Alvina, tym razem w Wyzimie. Triss i Shani chciały zaopiekować się malcem. Po namyśle oddałem go pod opiekę Shani.
Alvin||Alvin zaginął, ale odnalazł się w wiosce Odmęty, gdzie przygarnęła go młoda para. Dzikie zdolności magiczne chłopca wciąż dają o sobie znać, lecz powinien je stłumić amulet, który przekazałem mu od Triss.
Alvin||Malec najwyraźniej bardzo mnie polubił. Podczas pobytu w Odmętach wszędzie za mną chodził i zadawał mnóstwo pytań. Moje odpowiedzi wywarły na nim wielkie wrażenie. Sądzę, że Alvin potrafi podróżować w czasie i przestrzeni, chociaż nie kontroluje tych zdolności. Ujawniają się one głównie w stresowych sytuacjach.
Alvin||Kiedy do Odmętów przybyły wojska Zakonu, Alvin stał się zakładnikiem elfów. Podczas walki, która wywiązała się później, chłopiec wpadł w panikę i zniknął dzięki swoim niezwykłym zdolnościom. Wciąż mam nadzieję, że jeszcze go spotkam.
Tajemniczy czarodziej||Jednym z przywódców ataku na Kaer Morhen był tajemniczy czarodziej, który dysponował mocą tak wielką, że nawet Triss Merigold nie zdołała się mu przeciwstawić. Organizacja, której przewodzi ten człowiek, posługuje się symbolem Salamandry.
Tajemniczy czarodziej||Czarodziej napadł na Kaer Morhen, ponieważ chciał wykraść wiedźmińskie tajemnice ukryte w twierdzy.
Tajemniczy czarodziej||Tajemniczy mag, który posługuje się znakiem Salamandry, jest uzdolnionym alchemikiem i prowadzi badania nad mutacjami.
Azar Javed||Czarodziej nazywa się Azar Javed. Egzotyczne imię sugeruje, że pochodzi z dalekich stron.
Azar Javed||Czarownik przebywa w ukryciu, a mimo to jego wpływy obejmują całą Wyzimę. Być może sięgają jeszcze dalej.
Azar Javed||Słabostką czarownika są również kobiety, a jego chuć dorównuje posiadanej przez niego magicznej mocy.
Azar Javed||Nawet potężni ludzie mają swoje słabostki - Azar Javed lubi pławić się w luksusie.
Azar Javed||Mój antagonista jest magiem-renegatem. Oznacza to, że został z jakiegoś powodu wyrzucony z grona czarodziejów. Niegdyś magowie-renegaci odpowiadali za proces wiedźmińskich mutacji.
Azar Javed||Specjalnością Azara Javeda jest żywioł ognia. Czarodziej nie tylko włada mocami płomieni z wielką biegłością - można rzec, że ogień stał się częścią jego istoty.
Azar Javed||Dowiedziałem się, że Azar Javed ma spore ambicje polityczne, co jest zresztą u czarodziejów dość powszechne.
Azar Javed||Człowiek, którego szukam, jest uzależniony od fisstechu. Zażywa najczystszy narkotyk w dużych ilościach.
Azar Javed||Iluzja opadła. Okazało się, że Azar Javed, przywódca Salamandry, zwodził mnie, podszywając się pod detektywa Raymonda. Na szczęście w porę go zdemaskowałem i zdołałem przechytrzyć.
Azar Javed||Iluzja opadła. Okazało się, że Azar Javed, przywódca Salamandry, zwodził mnie, podszywając się pod detektywa Raymonda. Nie zdołałem go w porę zdemaskować, więc czarodziej mnie przechytrzył.
Azar Javed||W czasie walki z Magistrem czarodziej przybył na odsiecz swojemu kamratowi. Tym razem nie zdołał mnie powstrzymać i po raz kolejny zmusiłem go do ucieczki.
Azar Javed||Zakończył się pojedynek w laboratorium Salamandry. Azar Javed zginął z mojej ręki.
Baranina||Poznałem Baraninę, szefa gangu bandytów z Wyzimy Klasztornej. Nie wywarł na mnie dobrego wrażenia. Ja na nim raczej też nie.
Baranina||Podejrzenia okazały się niesłuszne. Udowodniłem, że Baranina nie jest szefem Salamandry.
Baranina||Przywódca gangu zginął z mojej ręki.
Berengar||Vesemir wspomniał o wiedźminie, który opuścił Kaer Morhen jeszcze przed moim przybyciem. Wiedźmin ten nazywa się Berengar.
Berengar||Berengar pojawił się na Podgrodziu przed moim przybyciem. Przyjął od mieszkańców zlecenie na zabicie Bestii, a potem zniknął. Czyżby obleciał go strach?
Berengar||Dowiedziałem się, że Berengar miał do czynienia z Salamandrą. Nie wiem, czy współpracował z organizacją, czy też był jej wrogiem.
Berengar||Berengar znów wyprzedził mnie o krok. Gościł w Wyzimie, gdzie został wynajęty przez alchemika Kalksteina. Podobnie jak ja.
Berengar||Wiedźmin Berengar zginął.
Berengar||Pogłoski o śmierci Berengara były przesadzone. Wiedźmin współpracuje z Salamandrą i na zlecenie Magistra ruszył na poszukiwania Alvina.
Berengar||W wiosce Odmęty nareszcie spotkałem się twarzą w twarz z Berengarem. To niesympatyczny i zgorzkniały wyrzutek. Ma żal do innych wiedźminów, a więc także do mnie.
Berengar||Po burzliwej rozmowie Berengar wyzwał mnie na pojedynek. Musiałem go zabić.
Berengar||Odbyłem poważną rozmowę z Berengarem. Dzięki temu poznałem lepiej jego losy i motywację. Berengar wydawał się poruszony i w rezultacie postanowił uciec jak najdalej od zagrożeń i problemów.
Berengar||Tym razem to Berengar poszedł moim śladem. Dołączył do mnie podczas walki z Azarem Javedem i zginął, ale jego poświęcenie nie poszło na marne.
Carmen||Poznałem Carmen, prostytutkę z dzielnicy biedoty w Wyzimie. Wszystkie dziwki liczą się z jej zdaniem i można rzec, że Carmen jest ich przedstawicielką.
Carmen||Zaprosiłem Carmen na imprezę do Shani. Zgodnie z oczekiwaniami okazała się rozrywkową dziewczyną.
Carmen||Zdjąłem z Vincenta klątwę lykantropii, a ponadto zdołałem go przekonać, że Carmen jest warta miłości. Mam nadzieję, że jakoś im się ułoży.
Carmen||Spotkałem Carmen w dziwnym domu, który znajduje się w zniszczonej przez powstanie Dzielnicy Klasztornej.
Roderick de Wett||Hrabiego de Wetta poznałem na przyjęciu u Leuvaardena. Pochodzi z Nilfgaardu, jest zakonnikiem Płonącej Róży i doradcą króla Foltesta z ramienia Zakonu. To wyjątkowo antypatyczny, zadufany w sobie typek. Znienawidził mnie od pierwszego wejrzenia. Na przyjęcie de Wett przybył w towarzystwie królewny Addy, wiec być może coś ich łączy.
Roderick de Wett||De Wett okazał się zaprzysięgłym wrogiem Talara, szefa tajnych służb Temerii.
Roderick de Wett||Zakon docenił zasługi de Wetta i awansował tę gnidę. Nie wiem, czego dokonał hrabia, ale widocznie zadowoliło to jego zwierzchników.
Roderick de Wett||Nilfgaardczyk się wygadał, dzięki czemu zdobyłem pewność, że to on jest odpowiedzialny za ponowną przemianę Addy w strzygę.
Roderick de Wett||Zabiłem de Wetta w walce. Jednego sukinsyna mniej.
Roderick de Wett||Napotkałem widmo de Wetta na Lodowym Pustkowiu.
Raymond Maarloeve, detektyw||Wynająłem detektywa Raymonda Maarloeve do pomocy przy poszukiwaniach przywódcy Salamandry. Raymond jest zgorzkniałym i cynicznym człowiekiem, jednak to zawodowiec - dobrze poinformowany profesjonalista.
Raymond Maarloeve, detektyw||Zdobyłem dowody świadczące o tym, że ktoś podszywa się pod detektywa.
Raymond Maarloeve, detektyw||Znalazłem ciało detektywa. Ktoś zauważył, że współpracuję z tym człowiekiem, zabił Raymonda i w sobie tylko wiadomych celach postanowił się pod niego podszyć.
Foltest||Na tronie Temerii zasiada król Foltest. Ludzie szanują władcę i lękają się jego gniewu. Foltest rządzi żelazną ręką, jest stanowczy i porywczy. Pod jego rządami Temeria stała się najpotężniejszym królestwem Północy.
Foltest||Król wyjechał z miasta. Teoretycznie władzę w jego imieniu sprawuje grododzierżca Velerad, w praktyce jednak decyzje płyną z zupełnie innego źródła i w mieście panuje chaos.
Foltest||Foltest wrócił do Wyzimy i z miejsca zabrał się za porządki. Postanowił zapanować nad chaosem i ukarać winnych. Okazało się, że w swoich planach uwzględnił również osobę wiedźmina, a czyny, jakich dokonałem, wpłynęły na królewskie decyzje.
Foltest||Rozmawiałem z Foltestem o śmierci jego córki. Nie było łatwo - jeśli ten surowy człowiek miał jakąś słabość, to z pewnością była nią Adda.
Foltest||Rozmawiałem z Foltestem o zdjęciu przekleństwa rzuconego na jego córkę. Adda jest oczkiem w głowie ojca, więc z pewnością ucieszyłem Foltesta, ale ten surowy władca nie okazał się wylewny.
Geralt||Księga „Pogrom Rivijski” zawiera informację, że Geralt zwany Białym Wilkiem zginął w czasie masakry nieludzi, do jakiej doszło w mieście Rivia tuż po wojnie z Nilfgaardem. Został zabity przez rozwścieczony motłoch, gdy stanął w obronie prześladowanych. Wiadomo, że świadkami jego śmierci byli czarodziejka Triss Merigold i krasnolud Zoltan Chivay. Nie wiadomo, co stało się z ciałem wiedźmina.
Geralt z Rivii||Ballady Jaskra opowiadają o losach Geralta z Rivii. Po ich lekturze można dojść do wniosku, że Biały Wilk był najsłynniejszym wiedźminem swoich czasów. Brał udział w wielu ważnych wydarzeniach historycznych, takich jak bunt czarodziejów na wyspie Thanedd. Wiersze Jaskra mówią przede wszystkim o walkach z potworami i licznych miłostkach, które uczyniły Geralta sławnym, oraz o miłości do pewnej czarodziejki.
Haren Brogg||Haren Brogg jest podejrzanym typem, który liczy się tylko z Wielebnym. Ma za nic prawo i otacza się rzezimieszkami, którzy strzegą jego szemranych interesów. Brogg mieszka na uboczu miasteczka, w małej osadzie przy jeziorze, którą rządzi niepodzielnie. Nie oddala się od domu. Prowadzi sklep, w którym można zaopatrzyć się w broń oraz składniki alchemiczne do wyrobu petard.
Jaskier||Słyszałem plotki, że w Podgrodziu bawił słynny bard i poeta, mistrz Jaskier.
Jaskier||Spotkałem Jaskra, który ponoć zawsze był moim najlepszym przyjacielem. Jaskier to gaduła, frant i obibok, przy tym straszny kobieciarz z nadprzeciętnymi zdolnościami do ładowania się w kłopoty. Jest autentycznie utalentowanym artystą, choć włóczy się po gościńcach i zarabia okazyjnymi występami.
Jaskier||Jaskier wpakował się w kłopoty i musiałem mu pomóc. Wszystko, co usłyszałem o nim wcześniej, okazało się prawdziwe.
Jaskier||Prawdziwych przyjaciół poznaje się w biedzie. Jaskier ubłagał Triss, został teleportowany i dołączył do mnie na wygnaniu w wiosce Odmęty.
Jaskier||Ponownie natknąłem się na Jaskra i chyba nie ma w tym przypadku. Albo Jaskier chce mi pomóc w poszukiwaniach, albo pragnie na własne oczy zobaczyć, jak to wszystko się skończy, żeby później ułożyć balladę. Albo jedno i drugie.
Siemko||Siemko jest klawiszem z Loszku w Wyzimie. Ot, chłopek roztropek - tyle, że uzależniony od fisstechu.
Kalkstein||Ten roztargniony alchemik zyskał moją sympatię, choć z miejsca wiedziałem, że naukowe teorie obchodzą go bardziej niż proza życia.
Kalkstein||Na co dzień mieszka w dzielnicy nieludzi w Wyzimie Klasztornej. Prowadzi tam pracownię alchemiczną, zarabia na sprzedaży eliksirów i oddaje się swojej największej pasji, prowadząc badania nad gnomią alchemią.
Kalkstein||Udowodniłem, że Kalkstein nie jest szefem Salamandry. I bardzo dobrze, bo alchemik przypadł mi do serca.
Kalkstein||Po raz pierwszy od czasu mojego pojawienia się w Kaer Morhen zobaczyłem naprawdę szczęśliwego człowieka. Drzwi do wieży na bagnach stanęły otworem i Kalkstein cieszył się jak dziecko na myśl o wszystkich alchemicznych sekretach, które znajdzie we wnętrzu budowli.
Kalkstein||Zamieszki i pożary w mieście wygoniły Kalksteina z jego laboratorium. Alchemika spotkałem w Starej Wyzimie, gdy uchodził przed walkami.
Kalkstein||Kalkstein jest autorem dzieł alchemicznych, w tym traktatu poświęconego próbom ożywienia materii nieożywionej, a więc stworzenia golema. Najwidoczniej alchemik od wielu lat interesuje się tym zagadnieniem. Mętny styl Kalksteina sprawia, że jego dzieło jest trudne w lekturze.
Król Gonu||Prześladuje mnie Dziki Gon, kawalkada upiornych jeźdźców na szkieletowych rumakach. Na czele hordy stoi Król Gonu, zwiastun wojny i nieszczęścia. Wiem, że Król Gonu chce mnie dostać, choć nie mam pojęcia, z jakiego powodu.
Król Gonu||Król Gonu objawił się ponownie i wystawił przeciw mnie jedno ze swoich widm. Nie mógł trafić w czulszą strunę - widmem był upiór Leo.
Król Gonu||Władca widm objawił się w wiosce Odmęty w pobliżu Wyzimy. Jestem pewien, że jego przybycie zwiastuje katastrofę.
Król Gonu||Król Gonu objawił się w wizji Wielkiego Mistrza. Wiem już, że nie tylko mnie prześladuje fatum. Upiorny Król pragnie dopaść również Jakuba z Aldersbergu, może nawet bardziej niż mnie.
Król Gonu||Na Lodowym Pustkowiu walczyłem z Królem Gonu o duszę Jakuba z Aldersbergu i pokonałem upiora.
Mikul||Mikul cieszy się powszechnym szacunkiem, ponieważ został strażnikiem miejskim, a na Podgrodziu to nie byle jaka kariera. Sprawia wrażenie leniwego i sprośnego. Nie przejmuje się problemami Podgrodzia i dba jedynie o własne sprawy.&#x0D;&#x0A;&#x0D;&#x0A;Za dnia Mikul strzeże bramy do Wyzimy.
Leo||Najmłodszy z mieszkańców Kaer Morhen nazywa się Leo. Nie jest w pełni wiedźminem, bo chociaż ma już za sobą trening, nie przeszedł jeszcze mutacji. Leo sprawia wrażenie porywczego młokosa, ale wydaje się sympatyczny.
Leo||Okazało się, że Leo jest mną zafascynowany. Nasłuchał się ballad o Białym Wilku i zostałem jego idolem.
Leo||Leo zginął z ręki Magistra, jednego z przywódców ataku na Kaer Morhen. Był zbyt porywczy i niedoświadczony. Nie zdołałem zapobiec nieszczęściu, choć stałem u boku chłopca.
Leo||Ponownie ujrzałem twarz Leo, ale tym razem w postaci widma. Widok upiora przypomniał mi, że w katakumbach Kaer Morhen zawiodłem.
Declan Leuvaarden||W gospodzie na Podgrodziu spotkałem Declana Leuvaardena, nilfgaardzkiego kupca. Leuvaarden sprawia wrażenie przedsiębiorczego i zamożnego człowieka z rozległymi znajomościami. Na co dzień kupiec mieszka w Dzielnicy Handlowej w Wyzimie. W ciągu dnia można go spotkać na Grobli, gdzie dogląda interesów.
Declan Leuvaarden||Chociaż Leuvaarden sprawiał wrażenie współpracownika Salamandry, okazał się niewinny. Nadal wydaje mi się jednak, że Nilfgaardczyk skrywa jakąś tajemnicę.
Declan Leuvaarden||Zdaje się, że Leuvaarden należy do jakiejś sekretnej organizacji. Nie chciał mi jednak zdradzić szczegółów.
Declan Leuvaarden||Okazało się, że Leuvaarden jest reprezentantem tajemniczej organizacji noszącej eufemistyczną nazwę Gildii Handlowej. Gildia pragnie zniszczyć Salamandrę, ponieważ bandyci nazbyt urośli w siłę i zagrażają jej wpływom. Z tego powodu Leuvaarden sprzymierzył się z Triss Merigold, która występuje w imieniu czarodziejek, a ja dołączyłem do triumwiratu. Jako jedyny reprezentuję wyłącznie samego siebie.
Magister||Jednym z wodzów ataku Salamandry na Kaer Morhen był człowiek nazywany Magistrem, który sprawiał wrażenie cwanego zabójcy. Drugi przywódca był magiem.
Magister||Okazało się, że napad na Kaer Morhen nie był pierwszym wielkim wyczynem Magistra. Z listu gończego dowiedziałem się, że mój wróg jest poszukiwany przez stróżów prawa.
Magister||Na moich oczach Magister został wypuszczony z lochu. Cynicznie zakpił sobie z prawa i zademonstrował, jak potężną organizacją jest Salamandra.
Magister||Magister nie żyje. Pokonanie tego zabójcy nie było łatwe, ale przyniosło mi wiele satysfakcji.
Odo||Odo, najbogatszy z mieszkańców Podgrodzia, jest ponurym pijakiem, który odziedziczył majątek po śmierci brata. To skąpiec. Nie ufa obcym. &#x0D;&#x0A;&#x0D;&#x0A;Żyje na uboczu wioski, w ogrodzonym domu z wysoką bramą.
Pani Jeziora||Na wysepce spotkałem niezwykłą istotę, która nazywana jest Panią Jeziora. To nimfa lub boginka. Zarówno mieszkańcy okolicznych wsi, jak i podwodne potwory oddają jej boską cześć.
Pani Jeziora||Pani mianowała mnie swoim czempionem i podarowała mi srebrny miecz. Tym samym zostałem zaliczony w poczet wielu szlachetnych rycerzy, którzy służyli jej na przestrzeni wieków. Według przepowiedni Pani podarowany przez nią miecz odegra ważną rolę w czasie mojej misji.
Pani Jeziora||Opuściłem wieś Odmęty i wróciłem do Wyzimy. Mam przeczucie, że domena Pani Jeziora była jedynym miejscem, w którym mógłbym zaznać spokoju. Szkoda.
Biała Rayla||Pościgiem za wolnymi elfami, które odpoczywały przy wiosce Odmęty, dowodziła Biała Rayla, najemniczka na usługach Zakonu. Rayla jest urodzoną żołnierką, weteranką wojen z Nilfgaardem, w czasie których została okaleczona i oszpecona. Nawykłą do dyscypliny i zasadniczą żołnierką kieruje jeden cel - Rayla nienawidzi elfów. Ściga wszystkich przedstawicieli tej rasy z mściwą zaciekłością.
Biała Rayla||Rayla osaczyła elfy Toruviel w wiosce Odmęty, ale sytuacja wymknęła się spod kontroli wojowniczki. Doszło do walki między dowodzonymi przez Raylę żołnierzami i elfami.
Biała Rayla||Zdecydowałem się pomóc Rayli podczas oblężenia wsi Odmęty i przesądziłem o jej zwycięstwie nad elfami Toruviel.
Biała Rayla||Biała Rayla wróciła do Wyzimy. W ogarniętym pożogą mieście zginęła od elfich strzał podczas walk między nieludźmi i Zakonem.
Biała Rayla||Ponownie spotkałem najemniczkę. Salamandra odnalazła konającą Raylę i poddała ją procesowi mutacji. Rayla wróciła do zdrowia i jako mutantka szybko odzyskała siły. W zamian za drugie życie musiała zapłacić nowym panom bezwzględną lojalnością. Próbowała mnie zatrzymać i musiałem ją zabić. Tym razem ostatecznie.
Vesna||Barmanka w zajeździe na obrzeżach Wyzimy. Rezolutna dziewczyna, można u niej nabyć jedzenie i alkohol.
Shani||Wkrótce po przybyciu na Podgrodzie w dramatycznych okolicznościach spotkałem Shani, znajomą z dawnych czasów. Shani jest całkowicie oddana swojej pasji, medycynie, a na Podgrodziu miała pełne ręce roboty, więc nie było czasu na pogaduszki. Odniosłem wrażenie, że ta rozsądna i mądra dziewczyna bardzo mnie lubi.
Shani||Wplątałem Shani w moje porachunki z Salamandrą i chociaż dziewczyna znalazła się w niebezpieczeństwie, wszystko skończyło się dobrze. Shani załatwiła swoje sprawy na Podgrodziu i wróciła do Wyzimy, do swojego domu w Dzielnicy Klasztornej.
Shani||Shani za dnia pracuje w Szpitalu Lebiody, wieczorem zaś udaje się na swoją stancję w Wyzimie Klasztornej. Nie lubi, gdy ktoś przeszkadza jej w pracy, dlatego z ważnymi sprawami lepiej przychodzić do domu Shani.
Shani||Na imprezie Shani opowiedziała o swoich przeżyciach podczas bitwy pod Brenną, gdy opatrywała rannych. Mam wrażenie, że Shani bardzo mnie ostatnio polubiła.
Shani||Zdecydowałem, że oddam Alvina pod opiekę Shani. Medyczka potraktowała mój wybór jako dowód zaufania. Uznała, że lubię ją bardziej niż Triss, co poprawiło nasze stosunki.
Shani||Oddałem Alvina pod opiekę Triss. Shani uznała, że nie mam do niej zaufania i wolę czarodziejkę. Medyczka obraziła się na mnie i wygląda na to, że zakończyła nasz romans.
Shani||Jaskier przekazał mi list od Shani. Dziewczyna prosi o odszukanie zaginionego Alvina. List przepełniony jest troską o malca i o mnie - Shani ma nadzieję, że obaj wrócimy i uda się nam założyć rodzinę.
Shani||Shani przeniosła się do ogarniętej powstaniem Starej Wyzimy. W prowizorycznym lazarecie zaczęła leczyć rannych obu walczących stron.
Shani||Na Lodowym Pustkowiu spotkałem Shani, a właściwie jej obraz ukształtowany w moim umyśle. Medyczka wsparła mnie w pościgu za Wielkim Mistrzem.
Talar||W Wyzimie Klasztornej mieszka paser imieniem Talar, który wszedł w posiadanie rzeczy należących do Berengara. Ponadto można u niego nabyć nielegalne przedmioty. Paser jest odpychającym człowiekiem i posługuje się wyjątkowo plugawym językiem.&#x0D;&#x0A;&#x0D;&#x0A;Za dnia można spotkać Talara w jego sklepie, w domu w Wyzimie Klasztornej.
Talar||Wiele poszlak wskazywało na to, że Talar pracuje dla Salamandry, lecz paser okazał się niewinny.
Talar||Ku mojemu zdziwieniu paser Talar został zaproszony na przyjęcie do kupca Leuvaardena, gdzie obecni byli wyłącznie ludzie bogaci i wpływowi.
Talar||Okazało się, że Talar jest szefem temerskiego wywiadu. Zajmując się paserstwem, odgrywa po prostu jedną ze swoich ról szpiega.
Talar||Gdy hrabia de Wett oskarżył Talara o zdradę, nie oponowałem. Były szef temerskiego wywiadu został stracony w trybie doraźnym.
Talar||Ponownie spotkałem Talara w komnatach królewskiego zamku. Foltest wydaje się być zadowolony z poczynań mistrza szpiegów, a Talar cieszy się ze współpracy ze mną.
Toruviel||Dowodzony przez Raylę Białą pościg za wolnymi elfami dotarł do wsi Odmęty. Toruviel wzięła mieszkańców wioski za zakładników i zażądała wolnej drogi odwrotu dla nieludzi.
Toruviel||Toruviel dowodzi grupą wolnych elfów, które uciekają przed prześladowaniami i zatrzymały się w pobliżu wioski Odmęty. Elfka jest dumna i zgorzkniała, ale nie ma w niej tyle cynizmu, co w Yaevinnie.
Toruviel||Pomogłem Toruviel w walce ze ścigającymi ją żołnierzami Zakonu. Dzięki mojemu wsparciu nieludzie pokonali podwładnych Rayli Białej.
Toruviel||Elfka powróciła do Wyzimy, aby wziąć udział w powstaniu Yaevinna, i zginęła podczas walk ulicznych.
Triss Merigold||Triss Merigold jest moją przyjaciółką. Widziała, jak umieram, więc mój powrót do świata żywych był dla niej zaskoczeniem. Triss to jedna z najbardziej wpływowych i utalentowanych czarodziejek. Ma wielu możnych znajomych, zna również wiedźminów z Kaer Morhen. Zalicza się do grona nielicznych osób, które potrafią wskazać drogę do twierdzy. Odnoszę wrażenie, że Triss bardzo mnie lubi.
Triss Merigold||Razem ze mną i pozostałymi wiedźminami Triss broniła Kaer Morhen. Czarodziejka podjęła walkę z tajemniczym magiem, jednym z przywódców ataku, w rezultacie czego została ranna i straciła przytomność. Choć brzmi to paradoksalnie, Triss jest uczulona na magię i wolno jej podawać tylko naturalne eliksiry lecznicze.
Triss Merigold||Po pogrzebie Leo czarodziejka teleportowała się do Wyzimy. Postanowiła wykorzystać swoje rozległe wpływy i poszukać informacji o Salamandrze. Triss obiecała, że odnajdzie mnie, gdy tylko przybędę do Wyzimy.
Triss Merigold||Triss odnalazła mnie na bagnach, gdzie leżałem nieprzytomny po starciu z Azarem Javedem. Czarodziejka zabrała mnie do swojego domu w Wyzimie Handlowej. Opiekowała się mną do czasu, gdy odzyskałem przytomność. Po przebudzeniu podsłuchałem, jak Triss plotkuje z przyjaciółką przez magiczny komunikator, i teraz wiem, że sprawą Salamandry interesują się inne czarodziejki.
Triss Merigold||Oddałem Alvina pod opiekę Shani. Triss uznała, że nie mam do niej zaufania i wolę medyczkę. Czarodziejka obraziła się na mnie i wygląda na to, że zakończyła nasz romans.
Triss Merigold||Doszedłem do wniosku, że najlepiej będzie, jeśli oddam Alvina pod opiekę Triss. Czarodziejka potraktowała mój wybór jako dowód zaufania. Uznała, że lubię ją bardziej niż Shani, co poprawiło nasze stosunki.
Triss Merigold||Po powrocie Foltesta do Wyzimy Triss popadła w niełaskę - władcy nie spodobały się jej ambicje polityczne. Czarodziejka, traktowana właściwie jak zakładniczka, przebywa w królewskim pałacu, a jej losy zależą od moich poczynań.
Triss Merigold||Triss dołączyła do mnie podczas ataku na Stare Dworzyszcze. Czarodziejka, jak przystało na przyjaciółkę, wspiera mnie w poszukiwaniach. Sądzę, że ma ochotę odegrać się na Azarze Javedzie za magiczną walkę w Kaer Morhen.
Triss Merigold||Na Lodowym Pustkowiu spotkałem Triss, a właściwiej jej wyobrażenie. Czarodziejka pomogła mi w pościgu za Wielkim Mistrzem.
Triss Merigold||Jaskier przekazał mi list od Triss. Czarodziejka poprosiła, bym zaopiekował się Alvinem. Triss martwi się również o mnie - ma nadzieję, że gdy skończę swoją misję, zwiążemy się już na stałe i wspólnie wychowamy Alvina.
Vaska||Vaska jest przywódczynią ceglarzy, którzy mieszkają na bagnach. Mówi zagadkami i wydaje się trochę nawiedzona.
Vaska||Zdaje się, że należy do czcicieli Wodnych Panów (czyli prawdopodobnie vodyanoi), jest bardzo czuła na ich punkcie.
Velerad||Velerad zarządza Wyzimą, stolicą Temerii. Pod nieobecność Foltesta pełni w mieście najwyższą władzę. Grododzierżca zna mnie jeszcze z dawnych czasów, bo to właśnie z nim negocjowałem cenę za odczarowanie królewny Addy zamienionej w strzygę. Chociaż nie pamiętam Velerada, mam niejasne wrażenie, że bardzo się postarzał, a przede wszystkim rozpił. Ludzie mówią, że Velerad stracił dawny autorytet i nie zajmuje się miastem tak sprawnie jak niegdyś.
Velerad||Grododzierżca wydawał się zadowolony z rozwiązania problemu strzygi. Stwierdził jednak, że ma związane ręce i nie może mnie wspierać w poszukiwaniach osób odpowiedzialnych za nawrót klątwy. Odniosłem wrażenie, że Velerad nie radzi sobie z sytuacją w ogarniętej walkami Wyzimie.
Vesemir||Vesemir jest najstarszym i najbardziej doświadczonym wiedźminem, być może starszym niż Kaer Morhen. Każdą zimę spędza w twierdzy, a wiosną - jak pozostali - rusza na szlak. Mimo podeszłego wieku Vesemir jest krzepki i pełen życia - zdrowia mógłby mu pozazdrościć niejeden młodzian. Jako znakomity szermierz był moim nauczycielem fechtunku.
Vesemir||Jako jeden z nielicznych przetrwał atak motłochu na Kaer Morhen. Dobrze wie, jak ludzie potrafią nienawidzić wiedźminów.
Vesemir||Vesemir wychował wielu wiedźminów, w tym i mnie. Uczniowie traktują go jak przybranego ojca. Leo był prawdopodobnie ostatnim wychowankiem starego wiedźmina. Śmierć młodzika wstrząsnęła Vesemirem.
Vincent Meis||Vincent jest kapitanem straży miejskiej i głównym wykonawcą królewskiego prawa w Wyzimie Klasztornej.
Vincent Meis||Chyba podpadłem straży miejskiej, a przede wszystkim Vincentowi, który sądzi, że utrudniam rozbicie siatki Salamandry.
Vincent Meis||Kapitan straży okazał się niewinny. Mam dowody na to, że nie współpracował z Salamandrą.
Vincent Meis||Okazało się, że Vincent Meis skrywa mroczną tajemnicę. Kapitan straży był lykantropem. Jako wilkołak wychodził nocą i walczył z przestępcami. Uznałem, że potwór stanowi zbyt wielkie zagrożenie dla mieszkańców miasta i zabiłem bestię.
Vincent Meis||Okazało się, że Vincent Meis skrywa mroczną tajemnicę. Kapitan straży jest lykantropem. Jako wilkołak wychodzi nocą i walczy z przestępcami. Uznałem, że Vincent nie stanowi zagrożenia dla porządnych ludzi i puściłem go wolno - mimo że okazał się potworem.
Vincent Meis||Na prośbę zakochanej w Vincencie prostytutki imieniem Carmen poszukałem lekarstwa na lykantropię i doradziłem dziewczynie, jak wyleczyć ukochanego. Vincent nie jest już wilkołakiem i nic nie stoi na przeszkodzie, aby związał się z Carmen.
Golan Vivaldi||Golan Vivaldi to krasnolud bardzo drażliwy na punkcie własnej rasy. Rodzina Vivaldich to finansiści, a jeden z ich banków znajduje się w Wyzimie Handlowej.
Golan Vivaldi||Niesłusznie podejrzewałem Vivaldiego o finansowanie Salamandry. Dowody wskazują na to, że jest niewinny.
Jakub de Aldersberg||Jakub de Aldersberg to Wielki Mistrz Zakonu Płonącej Róży. Mówi się o nim, że jest bardzo pobożnym czcicielem Wiecznego Ognia, wręcz fanatykiem. Jako osoba niezwykle charyzmatyczna cieszy się powszechnym poważaniem. Dobrze znana jest niechęć Wielkiego Mistrza do nieludzi, w szczególności do elfów. Jakub de Aldersberg każe swoim rycerzom tępić komanda Wiewiórek z równą zaciekłością co hordy potworów.
Jakub de Aldersberg||Spotkałem Wielkiego Mistrza w ogarniętej walkami Wyzimie. Jakub de Aldersberg jest człowiekiem czynu - osobiście dowodził zakonnikami, którzy przyszli z odsieczą Foltestowi, gdy król został napadnięty przez nieludzi.
Jakub de Aldersberg||Okazało się, że poczynaniami Salamandry kierował Wielki Mistrz Zakonu Płonącej Róży. Jakub de Aldersberg był zwierzchnikiem Magistra i Azara Javeda.
Jakub de Aldersberg||Za sprawą magii zostałem przeniesiony na Lodowe Pustkowia z Proroctwa Itliny, które istnieje w umyśle Jakuba de Aldersberg. Wielki Mistrz chciał mi pokazać, jaki los czeka ludzkość pozbawioną jego przywództwa.
Jakub de Aldersberg||W czasie pojedynku na Lodowym Pustkowiu pokonałem Wielkiego Mistrza. Tym samym człowiek odpowiedzialny za śmierć Leo i kradzież wiedźmińskich tajemnic został ukarany.
Yaevinn||Elf Yaevinn jest równie zarozumiały, co elokwentny. Sprawia wrażenie przebiegłego i mądrego. Gardzi ludźmi, uważa ich za agresywnych barbarzyńców, a szacunek żywi jedynie dla kultury Starszych Ras. Trzeba jednak przyznać, że ten pozbawiony złudzeń mężczyzna darzy mnie swego rodzaju szacunkiem.
Yaevinn||Wszystko wskazuje na to, że Yaevinn planuje akcję zbrojną - utworzył na bagnach obóz szkoleniowy dla Scoia'tael, którymi dowodzi.
Yaevinn||Scoia’tael pod wodzą Yaevinna odniosły zwycięstwo nad Zakonem Płonącej Róży podczas starcia na Cmentarzysku Golemów.
Yaevinn||Yaevinn jest zainteresowany pamiątkami z przeszłości nieludzi, które mogłyby służyć jako sztandary dla jego Scoia’tael. Pozostaje cynikiem i pragmatykiem nawet gdy rozmyśla o dziedzictwie Starszej Krwi.
Yaevinn||W czasie napadu na bank w Wyzimie Handlowej zdecydowałem się wesprzeć Scoia’tael. Yaevinn nabrał przekonania, że dzięki zrabowanym pieniądzom uda się sfinansować zryw powstańczy.
Yaevinn||Poprosiłem Yaevinna o zbrojne wsparcie ataku na siedzibę Salamandry w Wyzimie. Zaproszony na przyjęcie do Leuvaardena elf zgodził się pomóc w rozbiciu organizacji przestępczej.
Yaevinn||Na wzgórzu pod Starym Dworzyszczem mój przyjaciel ponownie przybył z odsieczą. Znów stanęliśmy razem do walki przeciw Salamandrze.
Yaevinn||Yaevinn oskarżył mnie o spowodowanie śmierci Toruviel. Doszło do walki i zginął z mojej ręki.
Yaevinn||Yaevinn oskarżył mnie o spowodowanie śmierci Toruviel. Nie dałem się sprowokować i elf odszedł swoją drogą.
Zoltan Chivay||Krasnolud nazywa się Zoltan Chivay. Twierdzi, że przed laty był świadkiem mojej śmierci w Rivii. Sprawia wrażenie osoby rozsądnej i pragmatycznej, patrzy na świat z dystansem i ironicznie komentuje wydarzenia. Zoltanowi, podobnie jak innym nieludziom, dokuczają rasistowskie nastroje w Temerii.
Zoltan Chivay||Pomogłem krasnoludowi, który był prześladowany przez rasistów. Ten rozpoznał we mnie przyjaciela z dawnych lat.
Zoltan Chivay||Przed karczmą na Podgrodziu rasiści napadli na krasnoluda, ale zignorowałem to zajście. Okazało się, że krasnolud jest moim przyjacielem z dawnych lat.
Zoltan Chivay||Zoltanowi udało się jakoś dostać do Wyzimy Klasztornej. Krasnolud ucieszył się z ponownego spotkania ze mną.
Zoltan Chivay||Ponownie spotkałem Zoltana. Tym razem na Grobli, kiedy na dobre rozgorzała walka między nieludźmi i Zakonem.
Zoltan Chivay||Zoltan zorganizował ucieczkę nieludzi z getta. Pomogłem mu w jego przedsięwzięciu i grupie udało się przedrzeć przez płonące miasto. Pożegnałem się z Zoltanem. Mam wrażenie, że nieprędko go zobaczę.
Zygfryd z Denesle||Zygfryd z Denesle, rycerz Zakonu Płonącej Róży, to idealista posłuszny nakazom reguły zakonnej, a przy tym niepozbawiony zdrowego rozsądku. Jest uprzejmy, otwarty i (w przeciwieństwie do wielu swoich współbraci) pozbawiony uprzedzeń. Nie można mu również odmówić męstwa - nie bał się samotnie zejść do kanałów i walczyć z kuroliszkiem.
Zygfryd||Wspólnie z Zygfrydem pokonaliśmy kuroliszka. Rycerz okazał się nie tylko pełen kurtuazji, ale też biegły w walce.
Zygfryd||Zakonnicy pod wodzą Zygfryda odnieśli zwycięstwo nad Wiewiórkami podczas starcia na Cmentarzysku Golemów.
Zygfryd||Odnoszę wrażenie, jakoby Zygfryd wyzbywał się złudzeń. Przekonał się, że zabijanie potworów nie zlikwiduje całego zła świata, a powinności wobec Zakonu zakładają czasem wybór większego zła.
Zygfryd||Podczas napadu na bank w Dzielnicy Handlowej wspólnie z Zygfrydem przeciwstawiłem się Yaevinnowi i jego podkomendnym. Napad terrorystów umocnił rycerza w przekonaniu, że niechęć Zakonu wobec nieludzi jest uzasadniona.
Zygfryd||Poprosiłem Zygfryda o zbrojne wsparcie ataku na siedzibę Salamandry w Wyzimie. Zaproszony na przyjęcie do Leuvaardena rycerz zgodził się pomóc w rozbiciu organizacji przestępczej.
Zygfryd||Na wzgórzu pod Starym Dworzyszczem mój przyjaciel znów przybył z odsieczą i walczył przeciw Salamandrze.
Zygfryd||Zygfryd z Denesle zginął z mojej ręki, gdy stanął mi na drodze do Wielkiego Mistrza. Do końca pozostał lojalny wobec Zakonu Płonącej Róży.
Wielebny||Przywódcą mieszkańców Podgrodzia jest apodyktyczny kapłan Wiecznego Ognia nazywany Wielebnym. Jego władza nie ogranicza się tylko do sfery duchowej - mieszkańcy wioski i miasteczka na Podgrodziu słuchają Wielebnego w każdej sprawie. To fanatyk religijny i hipokryta. Ławo znajduje winę tam, gdzie jej nie ma, ignorując prawdziwe występki.&#x0D;&#x0A;&#x0D;&#x0A;Wielebny mieszka w miasteczku, na lewo od świątyni Wiecznego Ognia. Za dnia modli się lub krząta w przybytku wiary.
Wielebny||Gdy sprawa wiedźmy Abigail została rozstrzygnięta, różnice poglądów między mną a Wielebnym doprowadziły do eskalacji. Musiałem zabić kapłana.
Wielebny||Narastający od długiego czasu konflikt między Wielebnym a miejscową wiedźmą zakończył się, gdy Abigail spłonęła na stosie oskarżona o sprowadzenie Bestii.
Geralt||Kilka lat temu Geralt z Rivii trafił na dwór króla Foltesta w poszukiwaniu zleceń na potwory. Zlecono mu odczarowanie Addy, królewskiej córki, która została zamieniona w strzygę. Wiedźminowi zezwolono na zabicie królewny, jeśli wszystkie inne środki zawiodą. Geralt zdołał odczarować Addę i odkrył, że przekleństwo rzucił jeden z dworzan.
Kalkstein||Kalkstein utrzymuje kontakty z półświatkiem przestępczym Wyzimy. Dziwne koligacje jak na alchemika.
Kalkstein||Alchemikowi zdarza się korzystać z usług wiedźminów. Swego czasu pracował dlań Berengar.
Kalkstein||Kalkstein jest alchemikiem, a więc zgłębia tajniki sztuki magicznej, choć przedstawia się jako naukowiec.
Golan Vivaldi||Krasnolud nienawidzi ludzi. Najwidoczniej prowadząc swoje interesy, poznał ich od najgorszej strony.
Golan Vivaldi||Pieniądze na kaucję dla Magistra pochodziły z banku Vivaldiego. Dzięki temu kryminalista wyszedł na wolność.
Golan Vivaldi||Vivaldi utrzymuje kontakty z nieludźmi, w tym ze ściganymi przez prawo Scoia'tael.
Baranina||Jego chłopaki nerwowo reagują na symbol Salamandry. Widać, że coś ich łączy z tą organizacją.
Baranina||Prawdopodobnie ten oprych miał coś wspólnego ze zniknięciem Berengara.
Baranina||Baranina posłał swoich ludzi do Szpitala Lebiody. Jego bandyci zaatakowali mnie, gdy starałem się przesłuchać przetrzymywanego tam więźnia.
Talar||Talar wystawił na sprzedaż ekwipunek Berengara. To zastanawiające, że wiedźmińskie przedmioty dostały się w jego ręce.
Talar||Jak na pasera i oprycha Talar posiada zastanawiająco szerokie kontakty nie tylko wśród drobnych złodziejaszków, ale również wśród ludzi możnych i wpływowych.
Talar||Krąg znajomych pasera jest naprawdę szeroki. Zaliczają się do niego również strażnicy miejscy.
Vincent Meis||Vincent Meis jako jeden z nielicznych wiedział, że schodzę do kanałów zabić kuroliszka i że podziemia mogę opuścić jedynie tym wyjściem, przy którym spotkałem bandytów Salamandry.
Vincent Meis||Kapitan straży miejskiej wypuścił z więzienia Magistra, jednego z najbardziej poszukiwanych przestępców w Temerii.
Vincent Meis||Z jego polecenia strażnicy miejscy mają zakaz rozmawiania na temat Salamandry.
Vincent Meis||Wieść niesie, że nocą nie sposób skontaktować się z Meisem. Kapitan po prostu znika gdzieś po zmierzchu.
Declan Leuvaarden||Nie wszystkie interesy tego bogacza są legalne. Część swoich spraw kupiec woli załatwiać po cichu.
Declan Leuvaarden||Strażnicy miejscy przywykli do brania łapówek od Leuvaardena, który raczej nie należy do najbardziej praworządnych mieszkańców miasta.
Declan Leuvaarden||W świecie wielkiej finansjery Declan Leuvaarden czuje się jak ryba w wodzie. Z łatwością załatwia interesy, korzystając z usług banków oraz innych pośredników. Dlatego właśnie trudno odkryć, do kogo płyną pieniądze Leuvaardena.
Magister||Magister jest poszukiwanym przez straż miejską przestępcą. Wystawiono za nim list gończy.
Talar||Talar jest zainteresowany sytuacją polityczną w Wyzimie i tropi sprawę jakichś poważnych fałszerstw.
Berengar||Berengar napisał list, w którym przyznał się do tchórzostwa, wymuszonej współpracy z Salamandrą i zdrady Kaer Morhen. Spotkanie ze mną poruszyło Berengara - wiedźmin ruszył do Wyzimy, aby dopaść Azara Javeda w ukrytym laboratorium Salamandry.
Adda||Z notatek Magistra wynika, że Adda współpracowała z Salamandrą i stała za fałszerstwami królewskich pieczęci oraz wprowadzeniem stanu wyjątkowego. Addzie obiecano tron Temerii. W rzeczywistości jednak Salamandra uważała królewnę za nieobliczalną i planowała zerwać sojusz.
Azar Javed||Z notatek Magistra wynika, że Azar Javed przebywa w ukrytym laboratorium Salamandry, gdzie pracuje nad wykorzystaniem sekretów Kaer Morhen.
Adda||Królewna Adda urodziła się jako strzyga za sprawą wielmoży Ostrita. Ostrit kochał się w królewskiej siostrze, matce Addy, która nosiła to samo imię. Rzucił klątwę, gdy dowiedział się o kazirodczym związku królewskiego rodzeństwa, a wszystko opisał w pamiętniku. Każdy, kto posiada pamiętnik Ostrita, może odnowić klątwę i na powrót zamienić Addę w strzygę.
Triss Merigold||Odpowiedziałem na list Triss Merigold i wyjaśniłem, co do niej czuję.
Shani||Odpowiedziałem na list Shani i wyjaśniłem, co do niej czuję.
Vetala||Spotkałem gadającego ghula. To prawdziwy wybryk natury.
Vetala||Postanowiłem zgładzić tego dziwoląga. Mimo swojej elokwencji pozostawał on wszak potworem, zagrożeniem dla ludzi. A ja jestem wiedźminem.
Golan Vivaldi||Vivaldi stracił kontrolę nad rodzinnym przedsiębiorstwem. Nastąpiło wrogie przejęcie i bank trafił pod kontrolę nowych właścicieli, ludzi. To tłumaczy gorycz krasnoluda i jego ubóstwo.
Niebieskooka||Pracująca w Domu Nocy niebieskooka piękność ma na szyi interesującą bliznę, która przypomina ukąszenie wampira.
Lambert||Młody wiedźmin z Kaer Morhen. Ma niewyparzony język, a szczególnie lubi dogryzać Triss Merigold, do której zwraca się po nazwisku.
Eskel||Spokojny i rozsądny wiedźmin z Kaer Morhen, mój rówieśnik. Jego twarz szpeci brzydka blizna.
Adam||Adam mieszka we wsi Odmęty. Ten kiepski poeta zakochał się w Alinie miłością tyleż romantyczną, co beznadziejną.
Alina||Młoda dziewczyna ze wsi Odmęty. Wkrótce wychodzi za mąż za kupca Juliana, wbrew zazdrosnej siostrze Celinie i zakochanemu Adamowi.
Celina||Starsza córka sołtysa Tobiasa Hoffmana, zazdrosna o swoją siostrę Alinę, która wkrótce wychodzi za mąż.
